---
layout: post
title:  "Aftellen maar"
date:   2017-08-10 17:44:00 +0200
img: countdown.jpg
description: "Nog _14 dagen_ en dan zijn we aangekomen in Zuid Afrika. Het moment van 'Wat denk je ervan om naar Zuid Afrika te gaan?' tot nu is omgevlogen. "
categories: [voorbereiding]
tags:  [voorbereiding]
---
Nog _14 dagen_ en dan zijn we aangekomen in Zuid Afrika. Het moment van 'Wat denk je ervan om naar Zuid Afrika te gaan?' tot nu is omgevlogen. Om het eerlijk te zeggen zou ik graag een week of 2 terug in de tijd willen gaan om alles op een iets rustiger tempo op te pakken en uit te zoeken.

Aanstaande zaterdag verlaten we ons huis om tijdelijk ergens anders onderdak te vinden, we hebben namelijk onze woning (inclusief poes) de komende tijd ter beschikking gesteld aan bekenden. Met andere woorden morgen moet alles ingepakt zijn, laat Lenja morgenavond moeten werken, Michel al zijn spullen nog in moet pakken en nog een feestje hebben aanstaande zaterdag [Dance Valley](https://dancevalley.com/){:target="_blank"} . Had ik al verteld dat lenja zondag ook moet werken? :grinning:

Nog 14 dagen dus, maar eigenlijk begint de reis zaterdagochtend. De eerste stop? Hemelsbreed misschien 500 meter, maar het voelt eigenlijk als best een behoorlijke afstand.

De website hebben we eindelijk ook weer eens aangepakt, We hebben een [kaart](/map/) toegevoegd om een overzicht te tonen waar we wanneer blijven. Op bijna alle stops staat een link naar [Airbnb](https://www.airbnb.com/c/mtol) of [Booking.com](http://www.booking.com/?aid=1309061) voor meer informatie over deze lokatie.

Nog 13.5 dag... maar vanavond eerst Lenja's verjaardag vieren :tada: :balloon:


